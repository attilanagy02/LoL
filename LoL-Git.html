<!DOCTYPE HTML>
<html lang="hu">
<head>
    <meta charset="utf-8">
    <title>League of Legends</title>
</head>
<body>
    <h1>League Of Legends</h1>
    <div id="b1">
        <p>A League of Legends (rövidítve: LoL) valós idejű stratégiai játék, illetve online többjátékos csatamező, melyet a Warcraft III: The Frozen Throne videójátékhoz készült Defense of the Ancients (röviden DotA) mod ihletett. A játék fejlesztője és egyben kiadója a Riot Games; Kínában a Tencent Holdings forgalmazza.<br>
        A játék bejelentésére 2008. október 7-én került sor; a zárt bétateszt 2009. április 10-én vette kezdetét és 2009. október 22-én ért véget. Ezután a tesztelés lehetősége mindenki számára elérhetővé vált. A játék végül 2009. október 27-én jelent meg.</p>
    </div>
    <div id="b2">
        <h2>Általános tudnivalók</h2>
        <p>A játékos regisztráció után az úgynevezett láthatatlan "Idéző" szerpébe bújik, aki egy egyedülálló mágikus képességekkel rendelkező hőst tud irányítani akinek célja, hogy csapattársai segítségével legyőzze az ellenfél csapatot. A három különböző pályán a játékosok két egyenlő, 3 illetve 5 fős csapatokra oszlanak, mindenki egy általa vagy véletlenszerűen választott hőst irányítva. A csapatok a térkép két átellenes pontján kezdenek egy Érkező Medence (Spawn Pool) nevű helyen, a Nexus (főközpont, szó szerint: összeköttetés) mellett. Az ellenfél Nexusának elpusztításával lehet megnyerni a játékot, vagy ha az ellenfél csapata feladja.<br>
        A hősök a játék során folyamatosan tapasztalatot és aranyat gyűjtenek, ellenséges lények (hősök és minionok) illetve semleges szörnyetegek legyilkolásával, valamint tornyok és inhibitorok lerombolásával. Az aranyból különféle tárgyakat vehetnek, amelyek fokozzák a hatékonyságukat, képességeik erejét, vagy éppen védelmet adnak. Első szinten kezdenek és a 18. szintig fejlődhetnek minden játék alkalmával, míg az Idézői szint, folyamatosan növekszik.</p>
    </div>
    <div>
        <h2>E-sport</h2>
        <p>A 2010-es Los Angeles-i World Cyber Games Grand Finals tartott egy League of Legends bajnokságot. Hétezer dolláros nyereményért küzdöttek a csapatok a Föld minden tájáról, a győztes a Counter Logic Gaming észak-amerikai csapat lett.<br>  
        Az első évad lezárásaként megrendezett bajnokságnak a Dreamhack svéd rendezvény adott otthont, 2011 júniusában. A százezer dollár összdíjazású bajnokságot az európai Fnatic csapat nyerte. A meccsek nézettsége rekordokat döntött, a legmagasabb mért érték több mint kétszázezer néző volt és összesen több mint 1.6 millió nézője volt a bajnokságnak.</p>
    </div>
</body>
</html>